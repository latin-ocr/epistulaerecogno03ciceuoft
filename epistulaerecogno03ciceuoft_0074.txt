III.i M. TVLLI CICERONIS

cohortaris ad ambitionem et ad laborem, faciam equidem,
sed quando vivemus?

13 Quarta epistula mihi reddita est Idibus Sept. quam a. d.
1111 Idus Sext. ex Britannia dederas. Li ea nihil sane erat
novi praeter Erigonam (quam si ab Oppio accepero, scri· 5
bam ad te quid sentiam, nec dubito quin mihi placitura
sit) et, quod paene praeterii, de eo quem scripsisti de
Milonis plausu scripsisse ad Caesarem. Ego vero facile
patior ita Caesarem existimare illum quam maximum fuisse
plausum. Et prorsus ita fuit; et tamen ille plausus qui illi 10
datur quodam modo nobis videtur dari.

14 Reddita etiam mihi est pervetus epistula, sed sero adlata,
in qua de aede Telluris et de porticu Catuli me admones.
Fit utrumque diligenter. Ad Telluris quidem etiam tuam
statuam locavi. Item de hortis me quod admones, nec fui 15
umquam valde cupidus et nunc domus suppeditat mihi
hortorum amoenitatem.

Romam cum venissem a. d. X111 K. Octobris, absolutum
offendi in aedibus tuis tectum, quod supra conclavia non
placuerat tibi esse multorum fastigiorum, id nunc honeste 20
vergit in tectum inferioris porticus. Cicero noster dum ego
absum non cessavit apud rhetorem. De eius eruditione quod
labores nihil est, quoniam ingenium eius nosti, studium ego

5 video. Cetera eius sic suscipio ut me putem praestare debere.

15 Gabinium tres adhuc factiones postulant, L. Lentulus, 25
flaminis filius, qui iam de maiestate postulavit, Ti. Nero
cum bonis subscriptoribus, C. Memmius tribunus pl. cum
L. Capitone. Ad urbem accessit a. d. xii K. Octobr.
Nihil turpius nec desertius. Sed his iudiciis nihil audeo
considere. Quod Cato non valebat, adhuc de pecuniis 30
repetundis non erat postulatus. Pompeius a me valde
contendit de reditu in gratiam sed adhuc nihil profecit

7 paene add. W'esenbcrg 21 absum Lamb. t adsum M 23
quoniam tu ll'esenbcrg 24 sic add. chscnbng puto Kayscr

 

 

