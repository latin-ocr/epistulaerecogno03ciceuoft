 

10

EPP. AD QVINTVM FRATREM Li

primus lictor quievit, tacuit accensus, quotiens quisque voluit
dixit et quam voluit diu 3 quibus ille rebus fortasse nimis
lenis videretur, nisi haec lenitas illam severitatem tueretur.
Cogebantur Sullani homines quae per vim et metum
abstulerant reddere3 qui in magistratibus iniuriose de-
creverant, eodem ipsis privatis erat iure parendum. Haec
illius severitas acerba videretur, nisi multis condimentis

humanitatis mitigaretur. Quod si haee lenitas grata Romae 2

est, ubi tanta adrogantia est, tarn immoderata libertas, tam
infinita hominum licentia, denique tot magistratus, tot
auxilia, tanta populi vis, tanta senatus auctoritas, quam
iucunda tandem praetoris comitas in Asia potest esse! in
qua tanta multitudo civium, tanta sociorum, tot urbes, tot
civitates unius hominis nutum intuentur, ubi nullum auxilium
est, nulla conquestio, nullus senatus, nulla contio. Qua
re permagni hominis est et cum ipsa natura moderati
tum vero etiam doctrina atque optimarum artium studiis
eruditi sic se adhibere in tanta potestate ut nulla alia
potestas ab iis quibus is praesit desideretur. Cyrus ille

2 a Xenophonte non ad historiae fidem scriptus sed ad

effigiem iusti imperi, cuius summa gravitas ab illo philo-
sopho cum singulari comitate coniungitur3 quos quidem
libros non sine causa noster ille Africanus de manibus
ponere non solebat 3 nullum est enim praetermissum in iis

· officium diligentis et moderati imperi—eaque si sic coluit

ille qui privatus futurus numquam fuit, quonam modo
retinenda sunt iis quibus imperium ita datum est ut red-
derent, et ab iis legibus datum est ad quas revertendum est?

Ac mihi quidem videntur huc omnia esse referenda iis

1 primus] proximus Orelli: primum Malasjn'na quievit Pant-
agathus: qui suit M 6 eidem . . . iuri Boot 10 denique . . . vis
om. M, adel. M marg. 11 populi add. Ernesti: contionis add.
lVesenberg 16 permagni Man. : curn permagni JW: temperati coni.
Mz'c'ller: semper magni Boot coll Sest. 107 20 scriptus est sed
Vrsinus 25 ea[que] Kayser. sed tola sententia pedetemptim
progreditur et sensim ἀνακολούθως evad:'t 28 sit Bake

*0oe

μυ

24

