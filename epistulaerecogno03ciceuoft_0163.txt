5

10

20

30

ΕΡ. AD OCTAVIAN VM

parturn aureum esse dixi. At te fata patriae Paridem
futurum praedicebant, qui vastares urbem incendio, Italiam
bello, qui castra in templis deorum immortalium, senatum
in castris habiturus esses. O miseram et in brevi tam 7
celerem et tarn variam rei publicae commutationem 1 Quis-
nam tali futurus ingenio est qui possit haec ita mandare
litteris ut facta non ficta videantur esse? quis erit tanta
animi facilitate qui, quae verissime memoria propagata
fuerint, non fabulae similia sit existimaturus? Cogita enim
Antonium hostem iudicatum, ab eo circumsessum consulem
designatum eundemque rei publicae parentem, te profectum
ad consulem liberandum et hostem opprimendum hostemque
a te fugatum et consulem obsidione liberatum, deinde paulo
post fugatum illum hostem arcessitum tamquam coheredem
mortua re publica ad bona populi Romani capienda, con-
sulem designatum rursus inclusum eo ubi se non moenibus
sed fluminibus et montibus tueretur. Haec quis conabitur
exponere? quis credere audebit? Liceat semel impune
peccasse, sit erranti medicina confessio. Verum enim 8
dicam. Vtinam te potius, Antoni, dominum non expulis-
semus quam hunc reciperemus! non quo ulla sit optanda
servitus sed quia dignitate domini minus turpis est fortuna
servi. In duobus autem malis cum fugiendum maius sit,
levius est eligendum. Ille ea tamen exorabat quae volebat
auferre, tu extorques. Ille consul provinciam petebat, tu
privatus concupiscis. Ille ad malorum salutem iudicia
constituebat et leges ferebat, tu ad perniciem optimorum.
Ille a sanguine et incendio servorum Capitolium tuebatur,
tu cruore et flamma cuncta delere vis. Si qui dabat pro-
vincias Cassio et Brutis et illis custodibus nominis nostri
regnabat, quid faciet qui vitam adimit? Si qui ex urbe

1 patriae Paridem MT (ut videtur, cf. ‘Advrrsff p. 9803: patrem
patriae FH 17 conabitur M: poterit CFH ¹9 peccasse
vulg: pecare M1: peccare M·-‘ 26 concupiscis CFH: concu-
pisti M 31 Si CFH *gin H. corr. cx sed) : om. M

