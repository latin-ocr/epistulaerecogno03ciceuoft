PRAEFATIO

adhibuisse ut amissum codicem paene ipsum habeamus,
nempe Cratandrum editionem Ascensianam secundam quae
prodiit Parisiis 1521—2 (Αἵ) ex Laurisheimensi tam sedulo
accurateque correxisse ut ubi Α2 et Crat. (sc. editio Cra-
tandrina) consentiant ibi Laurisheimensem cernere possi-
mus, itaque Α2 Crat. idem valeat ac Ls (=Laurisheimensis):
ubi Α2 et Crat. dissentiant, ibi fere semper <nisi ubi perraro
parum cavit natura humana) Crat. Laurisheimensem reddat :
postremo ubi C ab Α2 Crat. discrepet, in iis rebus C veram
Laurisheimensis imaginem ante oculos nostros ponat. Quae
omnia eximia doctrina a Gurlitto disputata in hac quae-
stione tamquam in cardine vertuntur utrum Cratander ami-
cusque eius Sichardus codicibus Laurisheimensibus tanta
illa religione quanta voluit Gurlitt usi sint, an cura vel
potius incuria apud viros doctos saeculi sexti decimi usi-
tata. Hoc putat O. E. Schmidt ¹, vir summi ingeni in
re critica multum versatus, qui veros Laurisheimensis in
Cratandri editione et in notis margine adpositis inventos
esse vehementer diffidit. Lis nondum diiudicata est, mihi
quidem Gurlitti opinio magis adridet.

Commentarioli Petitionis duos optimos codices nobis
iam notos in Epistulis ad Familiares habemus, quibus ad-
miniculis praecipue nitimur, Erfurtensem nunc Berolinen—
sem (F) et Harleianum 2682 (H). Ex Biicheleri libro
(Q. Cscerom's reliquiae 1869), opere docto elegantique,
multa discimus de aliis Commentarioli libris et manu
scriptis et typis impressis, Lagomarsinianis scilicet aliisque
paucis, omnibus tamen parvi preti ut interpolatione et
depravatione multiplici foedatis: inter quos ille Lagomar-
sinianus numero 50 notatus quo Lambinum usum esse satis
constat haud prorsus spernendus videtur.

¹ Dt'e lmndsclzriftliclze Ueberliqfernng der Brisfe Csceros cm A ltr'cus
“‘ Philologns‚’ 1806. p. 726).

 

